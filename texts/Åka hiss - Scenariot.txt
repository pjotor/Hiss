Åka hiss - Scenariot

 --------

Om Åka hiss

Åka hiss är ett rollspel om konflikter. Det hanterar konflikträdsla, passiv och aktiv aggression samt de sociala regler och dogmer vi skapar åt oss själva och andra – på gott och ont. Men även, förhoppningsvis, kommunikation och resolution.

Varför jag skrivit detta

Inspirationen till detta lajv kommer från ett kollektiv där jag för många år sedan där vi istället för att prata och hantera de små dumheter som händer i vardagen bara fortsatte att bli surare och surare på varandra istället. Det är ganska dumt att göra så i verkligheten, men konflikter kan bli spännande lajv. Jag ville även experimentera med hur dramatik och story fungerar i ett begränsat fysiskt rum.

 --------

Sammanfattning

Åka hiss handlar om ett mindre antal kollegor som länge har grämt sig på varandra. Istället för att ta tag i vardagens ofrånkomliga små konflikter när de var hanterbara så valde de istället att sopa dem under mattan med rationaliseringen ”det är enklare att hålla käft, vi måste ju jobba ihop imorgon med”.  Men på väg hem en fredag kväll fastnar de i hissen och kan inte längre komma undan…

Spelare: Sex.
Spelledare: Ca. en
Speltid: 1-2h förberedelser, 3h spel.

 --------

Förberedelser (ca 1-2h)
1. Alla spelare läser igenom hela scenariotexten och alla rollerna.
2. Spelarna kommer överens om ett namn på företaget de jobbar på samt vad företaget håller på med.
3. Välj eller bli tilldelad en roll. Spelarna väljer förnamn på sin roll samt arbetstitel och de arbetsuppgifter karaktären har på kontoret.
4. Varje spelare hittar på en konflikt mellan sin egen karaktär och en eller fler av de andra karaktärerna
5. Varje spelare bestämmer vilken relation de har till de andra karaktärerna
6. Spelarna presentera sedan en i taget sina roller, konflikter och relationer för varandra med sina egna ord.

 --------

Företaget

Företaget kan vara ett verkligt företag eller påhittat. Bäst resultat kommer dock från ett företag som är ganska stort och där deltagarnas kontor eller avdelning bara är en bit av en större helhet. Ett stort och själlöst företag ger bra möjligheter för karaktärerna att skylla på “huvudkontoret”, “utländska investerare” och annat som kan fostra konflikter. Att bara vara ett oviktigt kugghjul i maskineriet kommer även att hjälpa till att skapa och fostra känslan av frustration och irritation.

Inforuta vid sidan: Mindre och gemytligare företag skulle troligtvis inte kunna ha den företagskulturen som scenariot anspelar på utan att ha kollapsat för länge sedan. Det kan möjligtvis vara en utmaning för spelare som vill ha ännu mer intimitet i sina konflikter, men det kan vara svårt att hålla den inre logiken trovärdig och brister den kan det bli dåligt spel. 

Efter ni har kommit överens om namnet på företaget så får ni komma överens om vad företaget håller på med i stort (bransch, produkt), samt vad er avdelning gör: Om ert företag tillverkar x, säljer x, säljer tjänsten x eller annat så skall ni sedan komma fram till vad er avdelnings roll i det hela är. Har ni hand om administrationen, ekonomin, försäljningen, marknadsföringen, it-supporten, något annat eller kanske en blandning av två eller fler funktioner?

 --------

Roller

Rollutdelningen kan ske på olika sätt, om ni kan komma fram till det via konsensus så är det fantastiskt. Men då rollerna inte har något förutbestämt kön, då det är inte viktigt i detta scenario, så kan ni enkelt lotta ut dem. Skulle dock en spelare känna att den inte skulle kunna relatera till en specifik roll så låt den spelaren välja först och lotta sedan ut resten. Är det svårt att relatera till något så kan det vara tråkigt att spela, men man kan även välja att se det som en utmaning. Eftersom det finns med ett triangeldrama mellan de könslösa rollerna så kan det vara bra om du blir en av dem att fundera på om du som spelare föredrar att spela ditt eget kön och homo/hetero eller spela ett annat kön och homo/hetero. Spela på det du tycker passar dig bäst, vad du än är så kommer hissen att älska dig ändå.

Två av karaktärerna kommer att ha en “Reacher & settler” relation vilket kommer från en lite små fånig idé från TV serien How I met your mother. Hypotesen bakom det säger att i alla par så finns det en person som går över sin “snygghetsgräns” och blir ihop med en partner som är “snyggare” än den andre - vilket gör att reachern ofta ligger i för att hålla igång intresset. Den andra sidan av myntet är “settlern” som går under sin “snygghetsgräns” i sitt partner val och då inte upplever ett så stort behov att underhålla förhållandet utan kan luta sig tillbaka (fysiskt eller psykiskt) och inte känna så många krav. Snygghet är dock subjektivt; skönhet som koncept är inte intressant för detta spelet, dock är konflikten med maktförskjutning när personer drar olika mycket i ett förhållande intressant varpå detta är med i scenariot.

 --------

Scenariot

Scenariot handlar om ett antal kollegor som har jobbat tillsammans på samma kontor under flera år. Under denna tid så har de uppstått en mängd vanliga vardagsproblem som mobbning, knuffande, ”din mamma jobbar inte här” och annat som gjort att de sårat varandra – både med eller utan avsikten att vara elak. Alla karaktärer har ett mått av konflikträdsla så istället för att konfrontera vardagens små problem när de är triviala så väljer de att ignorera, förtränga och sopa dem under mattan. Trots att de på ett intellektuellt plan försöker intala sig själva att de är oberörda så håller inte deras känslor med om det. Med åren har de blivit mer och mer snarstuckna mot varandra, prestige blir viktigare och viktigare. De pinkar revir och är småsinta om minsta lilla sak..

  Denna fredag så avslutar de en extra lång och jobbig vecka med ännu ett av chefens hatade teambuilding initiativ. Även fast ingen har vågat säga det till honom så måste väll chefen ändå fatta att alla kommer hata honom om han har ett stående obligatoriskt möte på obetalad övertid en fredag kväll?

  När mötet äntligen är över så försöker alla skynda till hissen på subtilt sett som möjligt. Alla vill därifrån men ingen vill verka för ivrig, det är ju trots allt lite prestige i att vara kvar sist. Men denna gång kommer de alla iväg med samma hiss.
Efter några våningar så stannar hissen abrupt. De får inte upp dörren, mobilerna har ingen täckning i hisschaktet och när ingen svarar i nödtelefonen går de sakta upp för dem att de kan vara instängda ända tills på måndag.

 --------

Innan hissen

Varje spelare spelar ut en tidsresa och en monolog som är grunden till deras förskrivna konflikter. Scenerna spelas upp i en av de upp-tejpade hissarna och håller på så länge som ingen av de som är med i scenen går utanför gränsen. Så fort som någon går utanför tejpen är scenen över.

Tidsresor:

Olsson & Af Lilja
Bråk om löneförhöjning
Af lilja vill ha 4000 kr mer i lön, Olsson tycker att det är långt ifrån förkänt och tar ut hela veckans samlade aggressioner på Af Lilja.

Svensson & Nyqvist
Bråk om förhållande
Svensson vill berätta för alla kolegor att de är ihop och sluta leva dubbelliv. Nyqvist tycker att det skulle bara leda till problem och vara jättejobbigt på jobbet.

Björk & Stein
Bråk om diskmaskinen och “Din mamma jobbar inte här” lappen. Detta spelas ut i två omgångar men ett vanligt scenbrott mellan del 1 och del 2.
Del 1 Stein ser björk ställa kaffekoppen i vasken istället för i diskmaskinen.
Del 2 Björk ser Stein sätta upp en “Din mamma jobbar inte här” lapp och tar et personligt.

Monologer: 

Alla
Tankar kring chefens teambuilding.
Varje spelare utom chefen har en monolog i taget om vad deras karaktär tycker om chefens teambuilding. När alla de spelarna är klara så har chefen en monolog om hur det är att vara chef och varför denna har teambuildingen.

 --------

Scen E
Stämning: Passiv-aggresivt. I denna scen håller karaktärerna fortfarande på sina inarbetade fasader och prestige. 
Hiss: Mellanstorlek.
Fredag. Spelarna börjar i hissen efter en onödigt lång arbetsdag. Hissen fastnar på vägen ner. Ingen vill vara där. Konflikterna bubblar under ytan men karaktärerna är fortfarande kvar i hur de beter sig på jobbet där prestige och att hålla uppe fasaden för synsskull är viktigt.

 --------

Scen 2
Stämning: Aggresionerna under ytan kommer fram. Karaktärerna har nu varit instängda tillsammans så länge att fasaderna börjar spricka.
Hiss: Liten
Lördag, Scenen börjar med att karaktärerna vaknar och spelledaren sätter en äggklocka/timer på ca 5 min och säger till spelarna att de inte får prata förens tiden gått ut.
När tiden är över så vet karaktärerna med sig att de kommer sitta här ett bra tag till. Efter att ha suttit instängda tillsammans än längre stund så orkar de flesta inte hålla på fasaderna så mycket längre och det jobbiga i situationen gör att allas stubiner är korta. När diplomatin har krackelerat så kommer det fram vad karaktärerna egentligen tycker om varandra.

 --------

Scen 3
Stämning: Katharsis, upplyft eller uppgivet?
Hiss: Stor
Söndag. Karaktärerna försöker om de vill lösa sina konflikter. Vissa konflikter är enkla, andra svåra och för vissa är lösningen att det inte finns någon lösning (komma överens om att de inte kan komma överens, men kunna gå vidare.). 

 --------

Eftersnack

Eftersom detta scenario handlar om många och förhoppningsvis intensiva konflikter så är det rekommenderat att alla deltagare är med och pratar ut lite om spelet i efterhand. Speledaren ställer några inledande frågor och sedan är det öppet forum så länge som ni känner för det. 

 --------

Regler och speltekniker

Toalett

I vanliga fall så skulle toabesök vara ett problem om flera personer sitter fast i en hiss i flera dagar. Men det är inte intressant för scenariot eller sanitärt att spela så karaktärerna får inte ta upp det i spelet. Spelarna får dock gå på toa hur mycket de vill, men om möjligt gör det hellre innan spelet än när spelet är igång.

Utbrytning

Karaktärerna får inte komma ur hissen förens scenariot är slut. Alla karaktärer får göra hur många utbrytningsförsök de vill, ,så länge de inte lyckas. Spelarna får dock gå off/lämna spelet och komma tillbaka när de behöver.

Konflikter

Innan spelet börjar finns det flera fördefinerade konflikter mellan karaktärerna men om någon spelare vill så får de gärna friforma fram fler under brinnande spel. Om någon spelare hittar på en konflkt mellan sin egen karaktär och en annan karaktär så har händelsen hänt i in-game världen. Exempelvis:
Svensons skäller ut Björk för att han aldrig ställer sina kaffekoppar i maskinen utan altid lämnar dem på diskbänken istället så att någon annan får ta hand om det. Då kontrar Björk med “Ha, jag såg dig allt förra tisdagen, då kom du med ett mindre berg koppar som du stälde på diskbänken!”. 

Då har den situationen faktiskt hänt i spelvärlden, men Svenson får självklart ljuga, försvara, konfrontera eller urskulda sig bäst spelaren vill. Ta det inte som något negativt om någon kommer på något risigt förflutet åt din karaktär, utan se det istället som en möjlighet att spela på.

Det ända undantaget till konfliktregeln är om händelsen är för osanolik (t.ex. dinosaurier i rymden) eller för tokrolig (t.ex. måla om kontoret med fyrverkerier i en färgburk). Då är bara att säga “Nej nu talar du i nattmössan” för att signalera till den andra spelaren att den gått över gränsen.

Tidsresor

Om spelarna vill spela upp en konflikt som hänt tidigare så kan de pausa spelet och spela upp det som en flashback. Exempelvis:

Två eller fler spelare kommer överens om att de vill spela utpp en händelse som är grunden till en konflikt. Exempelvis när en person tog den sita mjöken och stälde det tomma paketet i kylen men blev påkommen. Då tar de spelarna och går till den andra hissen och spelar upp den scenen, varpå lajvet i den vanliga hissen pausar, när de är klara så går de tillbaka till de andra och lajvet fortsätter.

En tidsresa håller på så länge som alla parter i den håller sig inom tejpen.

Monologer

När en spelare vill så kan ställa sig utan för hissen och hålla en kort monolog om vad deras karaktär tycker eller tänker. Det är friviligt och de andra karaktärerna kommer inte att veta det men deras spelare kommer kunna spela på det.

  Poängen med denna tekniken är att t.ex. om någon är tyst i ett lajv så kan det vara svårt att veta varför vilket kan göra det svårt att spela mot det. Är spelaren eller karaktären trött, uttråkad, ledsen, osäker eller spelar den tyst? Men t.ex. om den tysta spelaren håller en monolog om varför så kan de andra spelarnas karaktärer spela mot det på intressantare sätt. Om Björk är tyst för att karaktären är sur för att Nyqvist och Svensson verkar gilla varandra och säger det i en monolog så kan de spelarna ta till sig det och spela ut mer på det, kanske hålla hand eller liknande för att provocera fram mer spel.

 --------

Tack till

Inspiratörer
Erik Pihl, Karolina Staël, Li Melus, Martin Jordö, Onni Qvickström, Per Wetterstrand, Staffan Fladvad, Tobias Wrigstad.

Första Speltestare
Marcus Ekwall, Onni Qvickström, Tove Ekvall.

Spelare/speltestare första uppsättningen
Erik Pihl, Krister Svanlund, Marcus Brissman, Martin Jordö, Olof Olsson, Ylva Hultén.

Grafik och layout
xxx