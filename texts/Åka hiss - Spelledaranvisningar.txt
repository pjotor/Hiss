Åka hiss - Spelledaranvisningar

Första saker först

Läs igenom allt material: Detta häfte, scenariot samt rollerna.

Lokal

Detta scenario kräver inte så mycket av lokalen. Det ända som behövs är en öppen golvyta som du kan tejpa upp två eller tre stycken fyrkanter i hissstorlek samt ha lite extra utrymme över runt om så det inte blir trångt.

 --------

Cheklista - Material du behöver

1. Flera rullar tejp som är lätt att ta bort/inte lämnar märken. Tex. maskeringstejp.
2. En systemetpåse med ett sexpack öl, cider eller liknande. Behöver inte vara alkoholhaltigt - men är det mogna spelare över 18 år så varför inte! Dock viktigt att det är en burk/flaska per spelare.
3. En glättig, monoton och instrumental hissmusik-låt (tips: spotifya Klaus Wunderlich).
4. Äggklocka eller något annat som låter kontinuerligt och som märks när den stoppar/stoppas. Har du inte det så går det även med en timer i en mobil.

Cheklista - Setup

Se till att alla deltagare läser igenom hela scenariot och alla roller. Ju färre hemligheter det är mellan spelarna desto mer har de att spela på med varandra. Det säger dock inte att alla karaktärer behöver eller skall veta allt.

1. Tejpa upp 3 hissar på golvet. En stor, en mellan och en liten. Tanken här är att influera scen 3 så att den blir mer tryckt och scen 4 så att den är mer öppenhjärtad. 
Alternativ hiss setup: Enbart en hiss. Flytta tejpbitarna innåt några centemeter vardera varje kvart så att hissen blir synligt mindre under spelets gång.
1. Hjälp spelarna att komma igång med att brainstorma fram sitt företags namn och bransch.
2. Se till att varje spelare kommer på ett eget namn till sin karaktär, arbetsroll och att de kortfattat presenterar sin roll för varandra. Låt spelarna göra så mycket av detta som möjligt själva, då kommer det vara enklare för dem att relatera till det och ju mer de skapar själva desto större delaktighet kommer de förhoppningsvis att känna.

 --------

Musik

Presentera musiken med att “detta skall ni lyssna på i ca 3h på repeat, poängen med detta är för att det skall vara irriterande” och spela gärna upp en liten snutt. Var helt öppen med spelarna om att det är till för att irritera.

Under spelets gång så används musiken på några olika sätt. Eftersom den går på repeat hela tiden för att skapa en stressad stämning så kan man använda den som cue för när det händer något. T.ex. när någon har går utanför hissen för att hålla i en monolog, stäng av ljudet för att spelarna skall märka skillnaden. Annat som är effektfullt är att sänka musiken när spelarna är djupt inne i en diskussion eller aggression, för att föra över fokuset till dem. Men sedan när det är tysta partier höja volymen för att öka på den skavande känslan i en pinsam tystnad. Även gärna om någon påpekar musiken, då kan det vara roligt att öka volymen ganska mycket under en kortare stund, för att ge feedback och pusha på den känslan.
Att tänka på

Åka hiss är ett scenario om konflikter och problem runt dem. Det är inte tänkt att vara tokroligt. Skämt och liknande får självfallet förekomma, för vem skulle inte vilja lätta upp en lång och tryckt stämning? Men om det håller på att övergå till slapstick eller liknande så försök att vänligt men bestämt föra tillbaka spelarna. Du är regisör så du har all rätt i världen att gå in och bryta och säga till spelarna att göra om något eller gå vidare. Men det bryter flowet i spelet så använd med försiktighet.

 --------

Diskussion innan spelet

Eftersom spelet handlar mycket om konflikter och att plocka fram det sämsta ur karaktärerna så är det viktigt att spelarna känner sig bekväma med det. Om inte spelarna känner varandra sedan tidigare så ta en stund efter att de har läst igenom allt, men innan spelet börjar, och be dem alla att presentera sig själva lite kort. Vad heter de, kanske hur gamla de är, deras tidigare lajverfarenheter och vad de vill ha ut av detta lajvet. För att det inte skall fastna på någon so känner sig osäker så bör du som spelledare leda med exempel och börja presentationsrundan själv.

Efter presentationsrundan förklara i för de samlade spelarna att :
1. Detta bara är ett lajv så de kan gå när de vill. Lajvet blir dock roligare ju risigare varje karaktär är så ta gärna i!
2. Behöver en spelare gå på toa eller ta en paus, kort eller lång, så är det bara att gå utan för tejpen. Är en spelare utanför tejpen så är de ur spelet. De som är innanför tejpen fortsätter dock som att inget hänt.
3. Fråga varje spelare en och en vad de förväntar sig och vad de vill ha ut av lajvet.

 --------

Preamble

Varje spelare spelar kort upp en av konflikterna deras karaktär har. Se till att varje spelare gör detta så att alla kommer igång och ingen blir utanför. Tanken är att dessa scenerna skall vara korta men är de bra så gör det inget om de tar några minuter. Låt spelarna spela ut dessa scenarion i en av de uttejpade hissarna, scenen håller på så länge som alla involverade karaktärer är kvar innan för tejpen. Tänk på att tystnad kan vara bra lajv och att en tryckt tystnad kan vara fantastiskt lajv!

Miniscener att spela upp:
Olsson & Af Lilja
Bråk om löneförhöjning.
Af lilja vill ha 4000 kr mer i lön, Olsson tycker att det inte är förkänt och tar ut hela veckans samlade agrresioner på Af Lilja.

Svensson & Nyqvist
Bråk om förhållande
Svensson vill berätta för alla kolegor att de är ihop och sluta leva dubbelliv. Nyqvist tycker att det skulle bara leda till problem och vara jättejobbigt på jobbet.

Björk & Stein
Bråk om diskmaskinen och “Din mamma jobbar inte här” lappen.
Del 1 Stein ser björk ställa kaffekoppen i vasken istället för i diskmaskinen.
Del 2 Björk ser Stein sätta upp en “Din mamma jobbar inte här” lapp och tar et personligt.

Alla
Tankar kring chefens teambuilding.
Varje spelare utom chefen har en monolog i taget om vad deras karaktär tycker om chefens teambuilding. När alla de spelarna är klara så har chefen en monolog om hur det är att vara chef och varför denna har teambuildingen.

Läs upp stämningstexten innan monologerna:
Denna fredag så avslutar ni en extra lång och jobbig arbetsvecka med ännu ett av chefens hatade teambuilding initiativ. Även fast ingen har vågat säga det till honom så måste väll chefen ändå fatta att alla kommer hata honom om han har ett stående obligatoriskt möte på obetald övertid en fredag kväll?

 --------

Scen E
Presentera scenen: Ni är på väg hem från jobbet en fredagkväll efter en onödigt lång arbetsdag. Hissen fastnar på vägen ner. Ni får inte upp dörrarna, nödknappen fungerar inte och ni har inte mobiltäckning i hisschaktet.

 --------

Scen 2
Presentera scenen: Ni vaknar upp någon gång på lördagen och är fortfarande kvar i hissen. En jobbigt lång och pinsam tystnad lägger sig över hissen. Ni får inte prata förens timern har ringt.

 --------

Scen 3
Presentera scenen: Nu är det söndag och det finns risk att ni kan vara kvar i hissen ända till på måndag. Nu har ni varit i denna jobbiga situationen en väldigt lång tid tillsammans med folk som ni inte gillar, men kanske är det så att dom är bara människor dom med?

 --------

Slut
När det känns som att spelarna är klara, eller när tiden gått ut så säg högt något i stil med  “Ni somnar helt utmattade tillslut på söndagen. På måndag morgon kommer städarna och förvånat frågar ‘Men vad gör ni här?” 

Slut.

 --------

Efterdiskusion

Ta lite tid och samla spelarna efter lajvet och få dem att prata ut om deras upplevelser. 
Du kan börja med att fråga och låt svaren gå laget runt:
1. Hur tror ni att det skulle vara på jobbet nästa arbetsdag?
2. Längre fram i tiden?
3. Tror du att din karaktär har förändrats något efter händelsen?
4. Skulle du som spelare jobba kvar efter händelsen?
5. Låt sedan spelarna själva styra samtalet.